<!DOCTYPE html>
<html lang="km">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>អារម្ភកថា - ផែនការយុទ្ធសាស្ត្រវិស័យអប់រំ ២០២៤-២០២៨</title>
    <style>
        body {
            font-family: 'Khmer OS Siemreap', 'Khmer OS', sans-serif;
            line-height: 1.6;
            margin: 2em;
        }
        h1 {
            text-align: center;
            color: #333;
        }
        p {
            text-align: justify;
            margin-bottom: 1em;
        }
        blockquote {
            font-style: italic;
            margin: 1em 40px;
            padding: 10px 20px;
            border-left: 5px solid #ccc;
            background-color: #f9f9f9;
        }
        .signature-block {
            text-align: center;
            margin-top: 3em;
        }
        .signature-block .date {
            margin-bottom: 0.5em;
        }
        .signature-block .title {
            margin-bottom: 2em;
        }
    </style>
</head>
<body>

    <p>អារម្ភកថា</p>

    <p>
        ក្នុងរយៈពេល១០ឆ្នាំ នៃការអនុវត្តផែនការយុទ្ធសាស្ត្រវិស័យអប់រំ ២០១៤-២០១៨ និង២០១៩-២០២៣ ក្រសួងអប់រំ យុវជន និងកីឡា និងអ្នកពាក់ព័ន្ធបានរួមគ្នាសម្រេចកិច្ចការធំៗគួរឱ្យកត់សម្គាល់ដូចជា ការបង្កើន ការចូលរៀនប្រកបដោយគុណភាព សមធម៌ និងបរិយាបន្ននៅគ្រប់ភូមិសិក្សា ការពង្រឹងអភិបាលកិច្ចនៅតាម គ្រឹះស្ថានសិក្សា ការយកចិត្តទុកដាក់លើគ្រូបង្រៀន និងការដោះស្រាយការខាតបង់ការសិក្សាក្នុងបរិបទកូវីដ-១៩។ ក្រសួងបានសម្រួចវិធានការពាក់ព័ន្ធក្នុងគោលដៅលើកកម្ពស់គុណភាព និងភាពឆ្លើយតបរបស់សេវាអប់រំ តាមរយៈការលើកកម្ពស់វិជ្ជាជីវៈគ្រូបង្រៀន ការលើកទឹកចិត្តបុគ្គលិកអប់រំ ការបង្កើនស្វ័យភាព គណនេយ្យភាព និងភាពជាអ្នកដឹកនាំក្នុងការគ្រប់គ្រងសេវាអប់រំនៅគ្រប់លំដាប់ថ្នាក់។ ជាមួយគ្នានេះ ក្រសួងក៏បានឆ្លើយតបនឹង ការអនុវត្តកំណែទម្រង់របស់រាជរដ្ឋាភិបាលសំខាន់ៗ ដូចជាកំណែទម្រង់វិមជ្ឈការ និងវិសហមជ្ឈការ កំណែទម្រង់ការ គ្រប់គ្រងរដ្ឋបាលសាធារណៈ និងកំណែទម្រង់ការគ្រប់គ្រងហិរញ្ញវត្ថុសាធារណៈ ព្រមទាំងការកសាងសមត្ថភាព ស្ថាប័នផងដែរ។
    </p>

    <p>
        យុទ្ធសាស្ត្របញ្ចកោណ ដំណាក់កាលទី១ របស់រាជរដ្ឋាភិបាល អាណត្តិទី៧នៃរដ្ឋសភា បានកំណត់ មនុស្ស ជាអាទិភាពទីមួយ និងនៅក្នុងបញ្ចកោណទី ១ បានលើកឡើងអំពី "ការពង្រឹងគុណភាពវិស័យអប់រំ កីឡា វិទ្យាសាស្ត្រ និងបច្ចេកវិទ្យា"។ ឈរលើមូលដ្ឋាននេះ ក្រសួងបានកំណត់អាទិភាពចំនួនប្រាំបី៖ ១). ការពង្រឹង អភិបាលកិច្ចសាលារៀន, ២). ការពិនិត្យ និងកែសម្រួលកម្មវិធីសិក្សា និងសកម្មភាពបន្ថែមក្រៅម៉ោងសិក្សា ស្របតាមតម្រូវការក្នុងការពង្រឹងចំណេះដឹង វិន័យ សីលធម៌ និងអាកប្បកិរិយារបស់សិស្ស, ៣).ការថែរក្សាសុខភាព សិស្ស តាមរយៈកម្មវិធីអាហារូបត្ថម្ភរបស់កុមារ និងការគ្រប់គ្រងគុណភាពអាហារនៅតាមសាលារៀន, ៤). ការជំរុញ និងលើកទឹកចិត្តឱ្យមានការចូលរួមពីមាតាបិតា អាណាព្យាបាល និងសហគមន៍ក្នុងវិស័យអប់រំ ស្របពាក្យស្លោក ភាពជាដៃគូរដ្ឋ និងសហគមន៍ក្នុងការអប់រំ, ៥). ការពង្រឹងការអប់រំឌីជីថល, ៦). ការជំរុញមជ្ឈមណ្ឌលឧត្តមភាព ក្នុងការអប់រំឧត្តមសិក្សា, ៧). ការកសាងប្រព័ន្ធ និងការអភិវឌ្ឍសមត្ថភាព, និង៨).ការអភិវឌ្ឍការអប់រំកាយ និងកីឡា។
    </p>

    <p>
        ផែនការយុទ្ធសាស្ត្រវិស័យអប់រំ ឆ្នាំ២០២៤-២០២៨ ត្រូវបានរៀបចំឡើង ដើម្បីប្រែក្លាយអាទិភាពដែល បានកំណត់នៅក្នុងយុទ្ធសាស្ត្របញ្ចកោណ ដំណាក់កាលទី១, កំណែទម្រង់វិស័យអប់រំ, និងគោលដៅនៃការ អភិវឌ្ឍប្រកបដោយចីរភាព ស្តីពីការអប់រំ ឆ្នាំ២០៣០ ឱ្យទៅជាការអនុវត្តជាក់ស្តែង និងនាំទៅរកសមិទ្ធកម្មពិត ប្រាកដ ប្រកបដោយការទទួលខុសត្រូវ និងគណនេយ្យភាពរបស់អង្គភាពគ្រប់កម្រិត រួមទាំងគ្រឹះស្ថានសិក្សា។
    </p>

    <p>
        ក្រសួងបានបង្រួមខ្លឹមសារគោលនយោបាយអប់រំឱ្យនៅតែមួយ <blockquote>«ធានាឱ្យប្រជាពលរដ្ឋកម្ពុជាគ្រប់រូបទទួល បានការអប់រំប្រកបដោយគុណភាព សមធម៌ និងបរិយាបន្ន ពោរពេញដោយចំណេះដឹង បំណិន វិន័យ សីលធម៌ និងឥរិយាបថល្អ ព្រមទាំងសុខភាពល្អ កាយសម្បទារឹងមាំ និងការសិក្សាពេញមួយជីវិត»។</blockquote> ផែនការយុទ្ធសាស្ត្រ វិស័យអប់រំ ឆ្នាំ២០២៤-២០២៨ បន្តផ្តោតលើការធ្វើកំណែទម្រង់អប់រំនៅគ្រប់កម្រិត និងគ្រប់ផ្នែក ជាពិសេស កំណែទម្រង់សាលារៀនឆ្ពោះទៅសម្រេចស្តង់ដាសាលារៀនគំរូ និងកំណែទម្រង់គ្រឹះស្ថានបណ្តុះបណ្តាលគ្រូ។
    </p>

    <p>
        ផែនការយុទ្ធសាស្ត្រវិស័យអប់រំ ឆ្នាំ២០២៤-២០២៨ ផ្តោតលើការអនុវត្តអភិក្រមនៃការគ្រប់គ្រងរចនា សម្ព័ន្ធតាមរយៈកម្មវិធី និងអនុកម្មវិធី ដោយបានកែសម្រួលវត្ថុបំណង ក្របខណ្ឌយុទ្ធសាស្ត្រ សកម្មភាពចម្បង និងតម្រូវការធនធាន ព្រមទាំងរៀបចំក្របខណ្ឌពិនិត្យតាមដាន និងវាយតម្លៃ និងយន្តការផ្តល់ព័ត៌មានត្រឡប់ និងការពិនិត្យឡើងវិញ ដើម្បីធានាបាននូវការគ្រប់គ្រងផ្អែកលើសមិទ្ធកម្ម។
    </p>

    <p>
        ក្រសួងអប់រំ យុវជន និងកីឡាសូមថ្លែងអំណរគុណចំពោះបុគ្គលិកអប់រំគ្រប់លំដាប់ថ្នាក់ និងក្រុម ការងារវិស័យអប់រំ ព្រមទាំងអ្នកពាក់ព័ន្ធទាំងអស់ ដែលបានចូលរួមក្នុងការអនុវត្តផែនការយុទ្ធសាស្ត្រវិស័យអប់រំ ឆ្នាំ២០១៩-២០២៣ និងកំណែទម្រង់វិស័យ ប្រកបដោយលទ្ធផលជាផ្លែផ្កា និងជាមូលដ្ឋានសម្រាប់ការអនុវត្ត បន្តនៅឆ្នាំ ២០២៤-២០២៨។ ក្រសួងសូមកោតសរសើរចំពោះកិច្ចខិតខំប្រឹងប្រែងក្នុងការរៀបចំផែនការ យុទ្ធសាស្ត្រវិស័យអប់រំ ឆ្នាំ២០២៤-២០២៨ និងការផ្តល់ធាតុចូលសព្វបែបយ៉ាងពីគ្រប់ភាគី។ ក្រសួងនឹងបន្តកិច្ច សហការជាមួយគ្រប់អ្នកពាក់ព័ន្ធទាំងអស់ ក្នុងការអនុវត្តផែនការយុទ្ធសាស្ត្រវិស័យអប់រំ ឆ្នាំ២០២៤-២០២៨ ឱ្យទទួលបានសមិទ្ធផលតាមការគ្រោងទុក។
    </p>

    <div class="signature-block">
        <p class="date">ថ្ងៃសុក្រ ៧រោច ខែជេស្ឋ ឆ្នាំរោង ឆស័ក ព.ស. ២៥៦៨</p>
        <p class="date">រាជធានីភ្នំពេញ, ថ្ងៃទី ២៨ ខែមិថុនា ឆ្នាំ២០២៤</p>
        <p class="title">រដ្ឋមន្ត្រីក្រសួងអប់រំ យុវជន និងកីឡា</p>
        <p class="name"><strong>បណ្ឌិតសភាចារ្យ ហង់ជួន ណារ៉ុន</strong></p>
    </div>

</body>
</html>
